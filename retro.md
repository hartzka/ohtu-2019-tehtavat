Retrospektiivitekniikassa _Start, Stop, Continue, More of, Less of Wheel_ kerätään 10-25 minuutin ajan palautetta asioista, joita tiimin tulisi jatkaa ja joita tulisi muuttaa jatkossa. Käytössä on viisi eri kategoriaa: aloitus, lopetus, jatkaminen, lisää ja vähemmän. Jokainen keksii vuorollaan jostakin kategoriasta asian, johon kategoria liittyy ja josta keskustellaan. Kommentit voidaan tarvittaessa kirjoittaa ylös. Tavoitteena on käydä kaikki kategoriat läpi ja miettiä yhdessä taskeja kategorioihin liittyen.

Tekniikka _Glad, Sad, Mad_ on melko tavallinen retrospektiivitekniikka tavoitteenaan leveys syvyyden sijaan aiheita käsiteltäessä. Pituus on max. noin 60min. Tavoitteena on kirjata ylös sprintin aikaisia asioita, muutoksia ja huomioita ja jaotella ne kategorioihin _Glad, Sad_ ja _Mad_. Toisinsanoen tavoitteena on miettiä positiivisia ja negatiivisia asioita sekä laajahkojakin valituksen asioita. Tämän jälkeen kirjatuista tapauksista äänestetään ja ryhmässä käydään läpi tapauksia suosituimmasta alkaen järjestyksessä kunnes tapaukset loppuvat tai aika loppuu. Yleensä tapaukset kirjoitetaan paperilapuille ja ne lajitellaan taululle kolmeen kategoriaan. Sitten laput kerätään, lajitellaan, äänestetään ja keskustellaan. Scrum master johtaa yleensä keskustelua.
